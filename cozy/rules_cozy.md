## ҮЙЛЧИЛГЭЭНИЙ НӨХЦӨЛ

### НЭГ. ЕРӨНХИЙ
1.1 Cozy.mn цахим худалдааны сайт нь COZY.MN ХХК -ийн албан ёсны вэб сайт бөгөөд энэхүү үйлчилгээний нөхцөл нь уг онлайн вэб сайтаар үйлчлүүлэх, худалдан авалт хийх, зар нийтлэхтэй холбоотой үүсэх харилцааг зохицуулахад оршино.

-   Хэрэглэгч цахим худалдааны үйлчилгээний нөхцөлийг хүлээн зөвшөөрч баталгаажуулсны үндсэн дээр вэб сайтаар худалдаа хийх, үйлчилгээ авах эрхтэй болно.   
-   Энэхүү үйлчилгээний нөхцөлийн хэрэгжилтэд COZY.MN ХХК /цаашид байгууллага гэх/ болон хэрэглэгч /цаашид хэрэглэгч болон захиалагч гэх/, бараа бүтээгдэхүүний зар оруулж буй хуулийн этгээд болон хувь хүн хамтран хяналт тавина.

### ХОЁР. ХЭРЭГЛЭГЧИЙН ЭРХ ҮҮРЭГ, ХАРИУЦЛАГА
2.1 Хэрэглэгч нь “Cozy”-д нэвтэрч, бүртгүүлэхээс өмнө Үйлчилгээний нөхцөл, Нууцлалын бодлоготой бүрэн танилцах үүрэгтэй.

2.2 Хэрэглэгч нь иргэний эрх зүйн бүрэн чадамжтай иргэн байх бөгөөд насанд хүрээгүй хүүхэд хууль ёсны төлөөлөгч (эцэг, эх), харгалзан дэмжигч, асран хамгаалагчийн хамт үйлчилгээний нөхцөлийн дагуу худалдан авалт хийх боломжтой.

2.3 Энэхүү вэбсайтын лого, нэр бусад загварыг хуулах, олшруулах, дуурайх, өөр бусад ямар ч зүйлд ашиглахыг хориглоно

2.4 Вэб сайтын хэвийн үйл ажиллагаа, түүний аюулгүй байдал, цахим худалдааны хэрэглэгчдийн мэдээллийн нууцлалыг COZY.MN ХХК бүрэн хариуцна.

2.5 Хэрэглэгч нь системд нэвтрэх цахим шуудан болон нууц үгийг бусдад дамжуулахгүй байх, үүнтэй холбоотой учирч болох аливаа эрсдэлээс сэргийлэх үүрэгтэй. Энэхүү үүргээ биелүүлээгүй буюу хангалтгүй биелүүлсэний улмаас учирсан аливаа хохирлыг байгууллага хариуцахгүй болно

2.7 Хэрэглэгчийн мэдээллийн үнэн зөв, бодит байдалд хэрэглэгч бүрэн хариуцлага хүлээнэ.

2.8 Хэрэглэгч хцдалдан авалт хйих гэж буй бараагаа зөв эсэхийг сайтар шалгаж захиалгаа баталгаажуулах үүрэгтэй. 

2.9 Хэрэглэгч энэхүү цахим хуудсаар худалдан авалт хийснээр үйлчилгээний нөхцөлтэй танилцсан, зөвшөөрсөнд тооцно.

### ГУРАВ. ЗАР ОРУУЛЖ БУЙ ХУУЛИЙН ЭТГЭЭДИЙН ЭРХ ҮҮРЭГ, ХАРИУЦЛАГА
3.1 Хуулийн этгээд худалдан борлуулах бараа бүтээгдэхүүн болон үзүүлэх үйлчилгээгээ 30 хоногийн хугацаатайгаар “Миний дэлгүүр” хэсгээр дамжуулан нийтлэх боломжтой. Ингэхдээ зарыг засах, устгах, зогсоох, дахин нйитлэх, хямдрал үүсгэх эрхтэй.

3.2 Байршуулах зарыг сайтын админ хянаж шалгах бөгөөд хэрэв тохиромжгүй гэж үзсэн тохиолдолд сайтад дүрслэгдэх эрхийг хасна.

3.3 Хуулийн этгээд өөрийн үзүүлэх үйлчилгээ, худалдан борлуулах бараа бүтээгдэхүүн ий мэдээллийг бүрэн гүйцэт, үнэн зөвөөр хэрэглэгчдэд хүргэх үүрэгтэй.

### ДӨРӨВ. ХЭРЭГЛЭГЧ БОЛОН БҮРТГҮҮЛЭХ
4.1 Хэрэглэгчээр бүртгүүлэхдээ  Нэвтрэх хэсгийг сонгон “Нэвтрэх” болон “Бүртгүүлэх” гэсэн сонголтын аль нэгийг сонгож өөрийн цахим шуудангийн хаяг болон утасны дугаар, эсвэл өрийн албан ёсны facebook хаягаар бүртгэл үүсгэх боломжтой. 

4.2 Хэрэглэгчээр бүртгүүлснээр бараа бүтээгдэхүүн, үйлчилгээ захиалах, хүслийн жагсаалт үүсгэх, өөрийн захиалгыг хянах эрх үүснэ.

4.3 Хэрэглэгч нь нэвтрэх цахим шуудан болон цахим гарын үсгийг бусдад дамжуулахгүй байх, үүнтэй холбоотой учирч болох аливаа эрсдэлээс сэргийлэх үүрэгтэй. Энэхүү үүргээ биелүүлээгүй буюу хангалтгүй биелүүлсний улмаас өөрт болон бусдад учирсан аливаа хохирлыг Хэрэглэгч өөрөө бүрэн хариуцна.

4.4 Хэрэглэгч сайтын талаар санал гомдол, шинэ санаа, шинэ бараа борлуулах хүсэлт, шүүмж зэргийг чөлөөтэй илэрхийлэх, илгээх эрхтэй.

4.5 Хэрэглэгч нь өөрийн мэдээллийн үнэн зөв, бодит байдалд бүрэн хариуцлага хүлээнэ.

### ТАВ. ЗАХИАЛГА ХИЙХ, ЗАХИАЛГА БАТАЛГААЖИХ
5.1 Хэрэглэгч cozy.mn веб хуудсаар дамжуулан захиалга хийх бөгөөд тухайн захиалсан бараа бүтээгдэхүүний нийт төлбөрийг бүрэн төлсөн тохиолдолд захиалга баталгаажна.

5.2 Хэрэглэгч cozy.mn цахим худалдааны системийг ашиглан 24 цагийн аль ч цагт хэдэн удаа захиалга хийж болно.

5.3 Хэрэглэгч нь зөвхөн цахимаар худалдан авалт хийх бөгөөд, зөвлөгөө болон  туслалцааг холбогдох байгууллагаас утас, чат, и-мэйлээр авах боломжтой.

5.4 Хэрэглэгч захиалга хийж баталгаажуулсны дараа цахим хэлбэрээр захиалгын хуудасны мэдээлэл авна. Мөн cozy.mn худалдааны систем нь захиалгыг баталгаажуулж байх хугацаанд захиалгын нийт дүн, төлбөр гүйцэтгэх хэлбэр, төлбөр хүлээн авагч байгууллагын нэр, дансны дугаар зэргийг хэрэглэгчдэд ойлгомжтой хэлбэрээр хүргэх болно

5.5 Хэрэглэгчийн хийсэн захиалга бүр дахин давтагдашгүй захиалгын дугаартай байх бөгөөдh захиалгын тухай дэлгэрэнгүй мэдээллийг харах боломжтой.

5.6 Cozy.mn худалдааны систем нь захиалгын нийт үнийн дүнг 100 хувь урьдчилан хүлээн авснаар захиалга автоматаар баталгаажна.

5.7 Нэгэнт Хэрэглэгчийн зүгээс захиалгын төлбөр гүйцэтгэгдсэн бол тус захиалгыг болих, буцаах, цуцлах ямар нэгэн боломжгүй болно.

5.8 Хэрэглэгчийн захиалсан барааны загвар зөрсөн, гэмтэлтэй байсан тохиолдолд зар нийтэлсэн хуулийн этгээд  тус барааг солиулах эсвэл төлбөрийг буцаан олгох сонголтыг олгохыг хариуцна.

5.9 Хэрэглэгч захиалга хийхдээ тус системд байгаа барааны дэлгэрэнгүй танилцуулга, мэдээллийг сайтар судлах зайлшгүй шаардлагатай юм. Мөн барааны нөөцийг ч лавлах бүрэн боломжтой. Хэрэглэгч тус барааны талаар сайтар мэдээлэл аваагүйгээс болж захиалга хүргэгдэн ирсний дараа захиалгыг буцаах хүсэлтийг хүлээн авах, барааг буцаах боломжгүй юм. Системд барааны албан ёсны брэнд, бүтээгдэхүүний нэр, код зэрэг мэдээлэл байгаа тул бусад мэдээллийн сувгийг ашиглан тус барааны талаар мэдээлэл, бусад орны хэрэглэгчдийн санал гомдлыг судлах боломжтой юм.

### ЗУРГАА. ХҮРГЭЛТ
6.1 Хүргэлтийг COZY.MN ХХК хариуцахгүй бөгөөд зөвхөн зар оруулж буй этгээдтэй холбож өгөх үүрэгтэй. Тиймээс захиалгыг хүргэж өгөх үүргийг зар нийтлэгч хуулийн этгээд бүрэн дүүрэн хариуцна.

### ДОЛОО. ҮЙЛЧИЛГЭЭНИЙ НӨХЦӨЛИЙН НЭМЭЛТ ӨӨРЧЛӨЛТ
7.1. Компани нь урдьчилан мэдэгдэлгүйгээр үйлчилгээний нөхцөлд нэмэлт өөрчлөлт оруулж болно. Үйлчилгээний нөхцөлийн шинэ хувилбар доорх интернет хаяг дээр байршсан өдрөөс даган мөрдөгдөнө. Үйлчилгээний нөхцөлийн хүчин төгөлдөр найруулга  [https://www.moto.mn/about/rules/](https://www.cozy.mn/about/rules/) хаяг дээр байрлана.
